Międzynarodowa Federacja Samochodowa (FIA) postawiła sobie za cel osiągnięcie neutralności
emisyjnej do roku 2030. Jak deklarują w raporcie podsumowującym sezon 2022, za największą
część, bo aż 78%, emisji dwutlenku węgla odpowiada sektor logistyki i transportu. Dzieje się tak
głównie za sprawą olbrzymich odległości dzielących tory, na których odbywają się kolejne
wyścigi.
Każdy zespół musi co weekend transportować niezbędny sprzęt, samochody i personel, niekiedy
na setki tysięcy kilometrów, tylko po to, żeby kilka tygodni później wrócić do tego samego regionu
lub kraju, w którym wcześniej odbywał się już wyścig. Prowadzi to do absurdalnej ilości 132
tysięcy kilometrów przebytych, poza torem, przez każdą z dziesięciu drużyn na przestrzeni
jednego sezonu. Biorąc pod uwagę długość równika Ziemi, okazuje się, że każda drużyna w roku
2024 musi przebyć dystans równy ponad trzem równikom.
Problem, który mamy na rękach, jest przykładem problemu komiwojażera, lecz jest wzbogacony o
kilka zmiennych stałych związanych z np.:
Ekstremalnymi warunkami pogodowymi występującymi w niektórych regionach świata,
uniemożliwiającymi organizację wyścigu podczas niektórych pór roku. Stałą jest też miejsce
pierwszego i ostatniego wyścigu w sezonie; właściciele torów w Bahrajnie i Abu Dhabi płacą za
to, by Formuła zaczynała się i kończyła na ulicach tych miast. Konstruując optymalny kalendarz,
trzeba też pamiętać o kontekście religijnym państw islamskich. Wyścigi nie mogą być
organizowane podczas ruchomego święta Ramadanu, które w roku 2025 wypada na marzec.
Dodatkowo, dobrze byłoby, gdyby ostatni wyścig przed wakacyjną przerwą, która ma miejsce
pod koniec czerwca, odbył się w Wielkiej Brytanii ze względu na to, że większość drużyn
biorących udział w konkurencji ma na wyspach swoją siedzibę.
Moim pomysłem na pracę licencjacką jest porównanie skuteczności znanych metod
rozwiązywania TSP w zoptymalizowaniu kalendarza wyścigów F1, uwzględniając wyżej
wymienione ograniczenia/stałe.
